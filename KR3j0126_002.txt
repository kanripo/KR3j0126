# -*- mode: mandoku-view; -*-
#+TITLE: 琴堂諭俗編
#+DATE: 2015-08-24 23:24:13.657900
#+PROPERTY: ID KR3j0126
#+PROPERTY: BASEEDITION WYG    
#+PROPERTY: JUAN 卷下
<pb:KR3j0126_WYG_002-1a>¶
欽定四庫全書¶
　琴堂諭俗編卷下　　　　宋　應俊　輯補¶
　　崇忠信¶
人之所以異於禽獸者以有人理也人理莫大於忠信¶
忠則不欺於心信則不欺於人人能内不欺心外不欺¶
人然後可以為人而異禽獸矣茍能力行不息則眀無¶
人非幽無鬼責天地祐之鬼神福之親族信之鄉黨敬¶
之其在世也豈不樂哉若不忠不信懐私飾詐内以欺¶
<pb:KR3j0126_WYG_002-1b>¶
心外以欺人則人理絶㓕去禽獸不逺矣如此則明有¶
官府之典刑幽有鬼神之譴責不協於親族不齒於鄉¶
黨又何利焉三代之時人人有士君子之行雖小夫賤¶
𨽻婦人女子皆知蹈履忠信不敢為欺何必古之時近¶
世如包孝肅公尹京時民有自陳某人以白金百兩寄¶
我其人死矣以金還其子子不肯受願召其子還之尹¶
召其子其子辭曰亡父未嘗以白金寄人兩人相遜久¶
之又嘗親見田間一老農時當大旱人皆詐以求蠲稅¶
<pb:KR3j0126_WYG_002-2a>¶
獨不肯詐問其故曰老夫田偶得䕃注實不傷若雷同¶
挟詐是欺天也又見一老吏有郷人訴事於郡囑以三¶
十千後果得理其老吏遣人送三十千還之云此事乃¶
知州自判我實不曽致力不敢欺心受此錢也後其子¶
登科人以為不欺之報又浙西有一牙儈之子登科人¶
賀之答曰老夫自小為牙以至今日未嘗欺瞞官司一¶
文稅錢所以獲此報将来兒子受得官中俸錢亦無愧¶
也如此數事皆可謂不欺心不欺人者矣今每見詞訟¶
<pb:KR3j0126_WYG_002-2b>¶
動飾詐欺或有偽作契劵揩改簿約負財賴業設詐規¶
利𨼆减財産規避賦役本因喧争便稱被打本因討索¶
便稱打刼情態萬状虚偽百端皆是自欺其心以欺他¶
人豈不大可耻哉(彭仲剛/續編)¶
諭俗之為編一也鄭君先之以孝悌彭君先之以忠信¶
孝悌忠信等為天爵不可以二道觀也世未有孝悌之¶
人而不忠信亦未有忠信之人而不孝悌者盖能孝於¶
家必忠於國入孝出弟必謹而信孔子曰忠信篤敬可¶
<pb:KR3j0126_WYG_002-3a>¶
行蠻貊孟子曰孝悌忠信可撻甲兵人有天爵而不貴¶
者皆自棄也余觀此篇特取老農老吏牙儈及無名人¶
之事亦所以愧上一等人之不忠不信者也彼無名之¶
人及為農為吏為牙儈者尚忠信如此况稍有名稱不¶
為農不為吏不為牙儈而不忠信可乎孔子曰少連大¶
連善居喪東夷之子也言生於夷狄而知禮所以警中¶
國之不知禮者也彭君所編盖得此意觀者可以自警¶
矣(應俊/續編)¶
<pb:KR3j0126_WYG_002-3b>¶
　　尚儉素¶
儉美徳也古人之所寳也禹聖人也帝舜稱其徳曰克¶
儉于家人君富有天下猶以儉為徳况民庶乎故曰儉¶
徳之共也又曰儉常足人能崇尚儉素深自撙莭省口¶
腹之欲抑耳目之好不作無益以害有益不務虚飾以¶
䘮實費食可飽而不必珍衣可暖而不必華居處可安¶
而不必麗吉凶賔客可備禮而不必侈如此則一身之¶
求易供而一嵗之計可給既免稱貸舉息俯仰求人又¶
<pb:KR3j0126_WYG_002-4a>¶
且省事寡過安樂無事故富者能儉則可以長保貧者¶
能儉則可以無飢寒豈不美哉今世之人不知以儉為¶
美徳而反以儉為鄙笑往往縱目下之欲而不恤後来¶
飾一時之觀而不顧實患亦可謂愚矣故富饒之家日¶
朘月削浸以不足中人之産積逋累欠浸以貧困於是¶
見利忘義苟求妄取兼并争奪放僻邪侈無所不為農¶
工商販之家朝得百金暮必盡用博奕飲酒以快一時¶
一有不繼立見飢凍於是相攘相詐甚至盜竊身䧟刑¶
<pb:KR3j0126_WYG_002-4b>¶
辟妻子流離原其所由皆不知崇尚儉素之過也(彭仲/剛續)¶
(編/)¶
司馬温公訓儉文曰吾本寒家世以清白相承吾性不¶
喜華靡自為乳兒長者加以金銀華美之服輙羞赧棄¶
去之二十忝科名聞喜宴獨不戴花同年曰君賜不可¶
違也乃簮一花平生衣取蔽寒食取充腹亦不敢故服¶
垢弊以矯俗干名但順吾性而已衆人皆以奢靡為榮¶
吾心獨以儉素為美人皆&KR0339;吾固陋吾不以為病應之¶
<pb:KR3j0126_WYG_002-5a>¶
曰孔子稱與其不孫也寧固又曰以約失之者鮮矣又¶
曰士志於道而恥惡衣惡食者未足與議也古人以儉¶
為美徳今人以儉相詬病嘻異哉近世風俗尤為侈靡¶
走卒類士服農夫躡絲履吾記天聖中先公為群牧判¶
官客至未嘗不置酒或三行五行多不過七行酒沽於¶
市果止於梨栗棗杮殽止於脯醢菜&KR0245;器用甆漆當時¶
士大夫家皆然人不相非也㑹數而禮勤物薄而情厚¶
近日士大夫家酒非内法果殽非逺方珍異食非多品¶
<pb:KR3j0126_WYG_002-5b>¶
器皿非滿桉不敢㑹賔常數月營聚然後敢發書苟或¶
不然人皆非之以為鄙吝故不随流俗者鮮矣嗟乎風¶
俗頽弊如是居位者雖不能禁忍助之乎又聞昔李文¶
靖公為相治居第於封邱門内㕔事前僅容旋馬或言¶
其大隘公笑曰第當傳子孫此為宰相㕔事誠隘為太¶
祝奉禮㕔事已寛矣参政魯公為諫官時真宗遣使急¶
召之得於酒家既入問其所来以實對上曰卿為清望¶
官奈何沽酒於肆對曰臣家貧客至無器皿果殽故就¶
<pb:KR3j0126_WYG_002-6a>¶
酒家觴之上以其無𨼆益重之張文莭為相自奉養如¶
為河陽掌書記時所親或規之曰公今受俸不少而自¶
奉若此公雖自信清約外人頗有公孫布被之譏公宜¶
少從衆公嘆曰吾今日之俸雖舉家錦衣玉食何患不¶
能顧人之常情由儉入奢易由奢入儉難吾今日之俸¶
豈能常有身豈能常存一旦異於今日家人習奢已久¶
不能頓儉必致失所豈若吾居位去位身存身亡如一¶
日乎嗚呼大賢之深謀逺慮豈庸人所及哉御孫曰儉¶
<pb:KR3j0126_WYG_002-6b>¶
徳之共也侈惡之大也共同也言有徳者皆由儉来也¶
夫儉則寡欲君子寡欲則不役於物可以直道而行小¶
人寡欲則能謹身莭用逺罪豐家故曰儉徳之共也侈¶
則多欲君子多欲則貪富貴逺道速禍小人多欲則多¶
求妄用敗家䘮身是以居官必賄居鄉必盜故曰侈惡¶
之大也昔正考父饘粥以餬口孟僖子知後必有逹人¶
季文子相三君妾不衣帛馬不食粟君子以為忠管仲¶
鏤簋朱紘山節藻梲孔子鄙其小器公叔文子享衛靈¶
<pb:KR3j0126_WYG_002-7a>¶
公史鰌知其及禍及戍果以富得罪出亡何曽日食萬¶
錢子孫以驕溢傾家石崇以奢靡誇人卒以此死東市¶
近世冦莱公豪侈冠一時然以功業大人莫之非子孫¶
習其家風今多窮困其餘以儉立名以侈自敗者多矣¶
不可徧數聊舉數人以訓汝汝非徒身當服行當以訓¶
汝子孫使知前輩之風俗云(應俊/續編)¶
　　戒忿争¶
一朝之忿可以忘身及親錐刀之争可以破家蕩業故¶
<pb:KR3j0126_WYG_002-7b>¶
忿争不可以不戒大抵忿争之起其初甚微而其禍甚¶
大所謂㳙㳙不壅将為江河綿綿不絶或成網羅人能¶
於其初而堅忍制伏之則便無事矣性猶火也方發之¶
初㓕之甚易既以燄熾則焚山燎原不可撲㓕豈不甚¶
可畏哉俗語有云得忍且忍得戒且戒不忍不戒小事¶
成大試觀今人忿争致訟以致亡身及親破家蕩業者¶
其初亦豈有大故哉被人少有所觸擊則必忿被人少¶
有所侵陵則必争不能忍也則詈人而人亦詈之毆人¶
<pb:KR3j0126_WYG_002-8a>¶
而人亦毆之訟人而人亦訟之相怨相讐各務所勝性¶
既熾無縁可遏此亡身及親破家蕩業之所由也莫若¶
於其将忿之初則便忍之纔過片時則心便清涼矣於¶
其欲争之初則且忍之果所侵有利害徐以禮貌問之¶
不從而後徐訟之於官可也若䝉官司見直行之稍峻¶
亦當委曲以全鄰里之義如此則不傷財不勞神身心¶
安寧人亦信服此人世中安樂法也比之忿鬬争競䘮¶
心費財伺候公庭俯仰胥吏拘繫囹圄荒廢本業以至¶
<pb:KR3j0126_WYG_002-8b>¶
亡身及親破家蕩産者不亦優乎(彭仲剛/續編)¶
人心有所忿者必有所争有所争者必有所損忿而争¶
鬭損其身忿而争訟損其財此君子所以鑒易之損而¶
懲忿也昔唐婁師徳戒其弟曰吾甚憂汝與人相競弟¶
曰人唾面亦自拭之師徳曰凡人唾汝是其人怒也拭¶
之是逆其心何不待其自乾又有人問吕滎公(希哲字/原明)¶
曰為小人所詈辱何以處之公曰上焉者知人與已本¶
一何者為詈何者為辱自然無忿怒心下焉者且自思¶
<pb:KR3j0126_WYG_002-9a>¶
曰我是何等人彼為何等人若是答他與他一等如此¶
自處忿心自消人能如二公之言無所争矣晋劉伶嘗¶
醉與俗人相忤其人攘臂奮拳而往伶曰雞肋不足以¶
當尊拳其人笑而止此可謂能消忿心而不與人争鬭¶
者也尚書楊玢致仕歸長安舊居多為鄰里侵占子弟¶
欲詣府訴其事玢批状尾云四鄰侵我我從伊畢竟湏¶
思未有時試上含元(殿/名)基上望秋風吹草正離離子弟¶
不復敢言此可謂能消忿心而不與人争訟者也(魏子/曰已)¶
<pb:KR3j0126_WYG_002-9b>¶
(是而彼非不當與非争彼/是而已非不當與是争)彼二女争桑至于㓕邑(楚邉/邑脾)¶
(梁之女與吴邉邑處女蠶争界上桑二家相攻呉國不/勝遂更相伐㓕呉之邉邑呉怒伐楚取二邑而去出後)¶
(漢趙&KR0110;呉/越春秋)兄弟訟田至于失歡清争(河百姓乙普眀兄弟/田積年不斷太守蘇)¶
(瓊諭之曰天下難得者兄弟易求者田地假令得田地/失兄弟心何如普眀兄弟叩頭乞外更思分異十年遂)¶
(還同/住)皆忿心使之耳况又有譁徒惡黨激之使闘嗾之¶
使訟不至亡身及親破家蕩産不已也(何提刑耕論俗/詩曰時間忿怒)¶
(便行拳招引官司在眼前下獄戴枷遭責罰更湏枉費/㡬多錢  他侵我界是無良我與他争未是長布施與)¶
(他三尺地休誇誰弱又誰强産冩状唆人去入官入時/容易出時難引人平地破家  他在傍邉冷眼㸔  傷)¶
<pb:KR3j0126_WYG_002-10a>¶
(人利已事多端唆訟尤為第一般二/競力疲俱&KR0133;息中人未了又經官)傳曰鷸蚌相持漁¶
人之利(春秋後語蘇代曰臣過小水見小蚌方出暴而/鷸啄其肉蚌合而挟其喙鷸曰今日不雨明日)¶
(不雨必見蚌脯蚌亦曰今日不出明日不出/必見鷸死鷸蚌兩不相捨漁父得而併擒之)諺曰與人¶
不足嗊人相論起屋鬬訟者盍亦反而思之曰激吾之¶
鬬者必有所為也嗾吾之訟者必有所圖也吾可中其¶
計乎思念及此則鬭訟之心自氷釋矣必不得已而至¶
鬭鬬而至于訟畧求直可也必求勝不可也淳祐初尚¶
書江古心萬里守吉州其勸農文有曰如里巷間朋友¶
<pb:KR3j0126_WYG_002-10b>¶
親戚間有訟或是一家兄弟骨肉自有訟某曲某直雖¶
是見得分曉直者不必甚勝曲者不必甚負寧為民間¶
留有餘不盡之意使親戚依舊成親戚朋友里巷依舊¶
成朋友里巷自家兄弟骨肉依舊成兄弟骨肉其意甚¶
忠厚也官司大率忠厚如此而昧者不察往往自縣而¶
州自州而臺部詞訟不已必欲求勝寧不自取終㓙之¶
禍哉此亦鄉無善士以表率之禮義消亡風俗頽敗以¶
至於此獨不見鄰邦之美俗乎渝川呉寺丞家世有典¶
<pb:KR3j0126_WYG_002-11a>¶
型鄉人則之興於禮義十數年来間有争者不質於官¶
而質於其孫吟峯先生(爕字/和卿)以其平心率物公是公非¶
足以服人也至有畏其公議望廬而返者相與言曰寧¶
自議讓無使吟峯先生聞之人以為有王烈之風焉嘗¶
考宜豐圖志見邑之前輩亦有此風如無為居士蔡中¶
奉(字伯/恭)築義方書院以教鄉人訟者亦不愬於官而决¶
於居士想見當時風俗淳厚雖有争訟亦不如今日之¶
甚也嗚呼中奉已矣九原不可作矣雖無老成尚有典¶
<pb:KR3j0126_WYG_002-11b>¶
刑是邦大夫之賢者與其士之仁者有能化風俗而不¶
化於風俗使鄉邑之間薫其徳而善良賣&KR0059;鬭之劔以¶
為牛移教訟之筆而傳孝庶不與南康廬陵宜春三郡¶
並䝉惡聲(諺云瑞袁䖍吉頭上挿/筆䖍即贑州吉南康郡)且不負江西道院主¶
人為父老雪恥之意亦俊區區之所望也(樞相雷文簡/公孝友之髙)¶
(柤新鼎臣為人長者鄉里號曰慈悲居士祖&KR0556;有道屢/魁郡庠父孚保信由上舍登進士第居官清白長厚好)¶
(徳尚義新以樞相恩贈太子太保&KR0556;贈太子太傅孚贈/太子太師按圖志云自唐雷衡咸通中人至孚十一世)¶
(未嘗訟人於官時以為積善之報公宜豐人也因/附録於此以為邑人争訟者之勸  應俊續編)¶
<pb:KR3j0126_WYG_002-12a>¶
　　謹户田¶
常人之家每被官司追呼禁繫不得安寧者多縁户門¶
之事田産之争此最不可不謹也大抵稅賦宜及早輸¶
納不使違期差役合依理承認不湏妄紏以至交易尤¶
當審細湏防卑㓜寡婦重疊&KR0059;取之類致有違礙又湏¶
錢物過度牙保契要之類凡事分眀具帳取問親鄰依¶
限投印契書即時交業抱稅無紐債負以准折交易無¶
擡虚價以䝉昧親鄰無詭名𨼆寄以避免賦役無廣作¶
<pb:KR3j0126_WYG_002-12b>¶
四至以包占他業抱稅則盡其數不可使少抱未抱則¶
還其錢不可使代納已典而就賣者酬其價限滿而取¶
贖者聽其贖理曲而被訴者還其業其或理直而有争¶
競則當聞之於官不可强種强割强種强割勢必鬬争¶
忽有殺傷必遭刑敗至於分析財産務在和平寧可敦¶
篤親属損巳分以資骨肉不可争訴州縣竭家貲以奉¶
吏胥如前數事苟能謹守力行無貪小利而不念大患¶
無見目前而不恤後来無争虚氣而不思實禍如此則¶
<pb:KR3j0126_WYG_002-13a>¶
追呼不至其門刑責不及其身在家無耗費之財與人¶
無争忤之怨豈不樂哉(彭仲剛/續編)¶
　　積隂徳¶
人之所以能安身立家長育子孫者不可但恃其智力¶
而已必積行隂徳而後為天地之所祐鬼神之所福則¶
其身康强其家昌盛其子孫逢吉苟惟矜恃智力多行¶
不義不祐於天地不福於鬼神未有不禍敗而覆亡也¶
若不在其身必在其子孫故隂徳不可以不修也夫所¶
<pb:KR3j0126_WYG_002-13b>¶
謂隂徳者何也知善之可欲而力行之知不善之不可¶
為而不為不求知不責報不以𨼆顯二其心夫是之謂¶
隂徳能行隂徳者不矜智以詐愚不逞勇以苦怯不恃¶
强以陵弱不抰衆以暴寡不以口腹之欲而戕殺物命¶
不以己&KR0059;之利而妨害他人凡事之有負於心有害於¶
物者皆不忍為也凡事之有便於人有利於衆者皆所¶
樂為也寕可輸人便宜不可討人便宜茍能如是豈不¶
為天地所祐鬼神所福哉如近世所見人行數事皆獲¶
<pb:KR3j0126_WYG_002-14a>¶
善報或平價糶榖求濟饑民或高貲置産深憐失業或¶
得業即時受稅不使虚掛名籍或買業亦許收贖不欲¶
奪其祖産或周旋族黨閭里極其歡心或存撫鰥寡小¶
弱時加賑恤見人不善委曲勸誨聞人禍患多方救解¶
修橋道以便行人築堰埭以利農畝散藥食以濟病人¶
為粥食以食餓者憐男女之無歸而為之婚嫁憫旅䘮¶
之不舉而為之津遣收棄子於路而飬育以俟其長拾¶
遺物於道而標記以待其取如此之類不一而足往往¶
<pb:KR3j0126_WYG_002-14b>¶
身獲夀考家道興隆子孫蕃盛隂徳之報豈誣也哉(彭/仲)¶
(剛續/編)¶
積善之家必有餘&KR0159;積不善之家必有餘殃此易辭也¶
易六十四卦凡事不言必獨坤之文言論積善有慶積¶
不善有殃斷以兩必字言之以其效之必應也夫聖人¶
言積善不於他卦而獨於坤卦者以坤屬隂一元之善¶
在坤為隂徳也積隂徳者必有福&KR0159;不積隂徳者必有¶
禍殃盖人有一二善未必便有善報(左氏傳曰天之假/助不善非祚之也)¶
<pb:KR3j0126_WYG_002-15a>¶
(厚其㓙惡而/降之罰也)然今日作一善眀日作一善積之不已人¶
欽神相福&KR0159;必来今日作一不善眀日作一不善積之¶
不已人怨神怒禍殃必至故聖人繫辭又申之曰善不¶
積不足以成名惡不積不足以㓕身成名即&KR0159;也㓕身¶
即殃也豈惟身名而已哉易之所謂餘者言其殃&KR0159;尚¶
及子孫也前漢于公為縣獄吏嘗曰我治獄多隂徳未¶
曽有所寃子孫必有興者至定國為丞相陳平封曲逆¶
侯嘗曰吾多隂謀道家之所禁吾世即廢亦已矣至曽¶
<pb:KR3j0126_WYG_002-15b>¶
孫何而絶夫于公隂徳之多善之積也雖身為縣吏而¶
子孫至於丞相則善之有餘&KR0159;誠可必矣陳平隂謀之¶
多不善之積也雖身為将相而子孫至於絶㓕則不善¶
之有餘殃亦可必矣以是觀之則善與不善顧在人所¶
積何如耳而餘&KR0159;餘殃皆於子孫見之人又何苦不為¶
善而為不善耶雖然聖人於益之大象又曰風雷益君¶
子以見善則遷有過則改而彖辭亦以有&KR0159;言之然則¶
積善固有&KR0159;也遷善亦有&KR0159;也積不善之家有能悔過¶
<pb:KR3j0126_WYG_002-16a>¶
洗心向善亦可轉禍為福如近世信州周才美家其子¶
娶婦賢徳能幹翁令分管家務付與斗斛秤尺各有兩¶
件諭以所用出納輕重大小長短名色其婦不恱拜辭¶
舅姑不&KR0133;為婦恐他日生子敗家以謂妾之所出枉負¶
其辜翁愕然曰吾家薄有田業可供伏臘何&KR0205;辭去婦¶
曰公平日所為有逆天道妾心有媿居之不安翁曰汝¶
言誠是當悉除毁婦曰未可問其所用年數若干翁曰¶
約計二十餘載婦曰必欲妾留此侍奉若許以小斗量¶
<pb:KR3j0126_WYG_002-16b>¶
入大斗量出小秤短尺買物大秤長尺賣物以酬前日¶
欺瞞之數果能如是妾即&KR0133;留翁感悟欣然許諾其婦¶
後生二子皆少年登科嗟夫才美何如人也改過自新¶
尚獲賢孫之報傳曰人誰無過過而能改善莫大焉才¶
美有之因併舉以為世俗勸(附倪尚書思勸積隂徳文/夫積土成山積水成池隂)¶
(徳之在人也亦然干公治獄不寃而子孫以興孫叔敖/埋蛇去害而其身以貴報應之理捷於影響夫所謂隂)¶
(徳者非獨富貴有力者能為之㝷常之人皆可為也世/有樂施者施棺槨砌水井修橋路行此尊事固其一念)¶
(之善然作用彰彰在人耳目此乃為陽徳也惟能廣推/善心務行方便不沮人之善不成人之惡不揚人之過)¶
<pb:KR3j0126_WYG_002-17a>¶
(人冇窘乏吾濟之人有患難吾救之人有仇讐吾觧之/不大斗衡以倍利不深機穽以䧟物随力行之如耳之)¶
(嗚惟己自知人無知者此所謂陰徳也隋李士謙之語/今日為之明日又為之今嵗作之明嵗又作之則所謂)¶
(積者如是而已豈有甚髙難行之事哉然世之人鮮有/能至焉者以其未知存心故也苟能以存心為先開方)¶
(便之門行正直之道不望報不邀功則天之報也殆見/福夀増崇門户昌盛子孫光顯有不可得而辭者矣佛)¶
(氏有言修善因結善縁永得人身生生富貴代代榮昌/又曰作福相似来生我家與我同志勉之可也又曰好)¶
(隂地不如好心地好住塲不如好肚膓心地肚膓好子/孫代代昌心地肚膓惡子孫代代殃君不見無限朱門)¶
(生餓殍㡬多白屋出朝郎豈因風水能如此盖為前人/行短長風水人間不可無亦湏隂徳兩相扶若無隂徳)¶
(憑風水再生郭璞也/難圖  應俊續編)¶
<pb:KR3j0126_WYG_002-17b>¶
　　擇朋友(案此一條係左祥所補今/低一格書之以别於前)¶
　竊謂友者所以輔仁也自天子至於庶人莫不資友¶
　以成其徳人徒知朋友居人倫之後而不知為當先¶
　也君臣父子夫婦長㓜所以有義有親有别有序者¶
　非朋友相與講眀之鮮有能盡其道者矣是以古之¶
　聖賢修道立教必重乎此而不敢忽也自世教衰君¶
　臣父子夫婦長㓜之倫所以廢墜者豈有他哉盖朋¶
　友道缺無有以相與輔成之故也且人生而䝉長無¶
<pb:KR3j0126_WYG_002-18a>¶
　師友則愚推眀義理指引塗轍者師之功也而其所¶
　以漸摩誘掖講學眀倫以成徳性者朋友之力也從¶
　師固不可不擇而交友尤不可不擇也(文中子曰君/子先擇而後)¶
　(交故寡尤韓子曰懐道守義非其人不交趙典不交/非徳陸龜䝉不交流俗邴原至汝南止交范孟博李)¶
　(膺居穎州獨友陳仲弓是/數者皆知所以擇交也)孔子曰友直友諒友多聞¶
　益矣友便辟友善柔友便佞損矣此正所以教人擇¶
　交也奈何後世交友者直諒多聞者反見踈便辟善¶
　柔便佞者反見親其不㡬於侮聖言乎唐宰相王珪¶
<pb:KR3j0126_WYG_002-18b>¶
　少與房杜善母李氏曰而必貴未知所與逰者何如¶
　人試與偕来㑹元齡等過其家母大驚敕具酒食宋¶
　宻學張奎弟宻省元母宋氏親教二子讀書客至輙¶
　於牕間聼之客與二子論文學政事則喜為設殽饌¶
　或閒話戱謔則不設也盖氣習美惡最能移人趨向¶
　苟差成&KR0556;頓異可不慎歟二母婦人也尚知此義况¶
　男子為人父兄者可不知此乎或謂人之禀質各有¶
　不同質美者雖與不善者同居自知為善不肯為惡¶
<pb:KR3j0126_WYG_002-19a>¶
　如其不美雖有善者亦無如之何殊不知人性相近¶
　習則逺矣彼其天資粹美自止於善不為流俗所變¶
　者能㡬何人下此一等苟求益友相與切磋琢磨質¶
　稍美者可使進之於善惡者亦可使化而為善也家¶
　語曰與善人居如入芝蘭之室與不善人居如入鮑¶
　魚之肆久則與之俱化豈虚語哉此其交朋友不可¶
　以不擇也雖然以予觀之友義之所以失亦由學者¶
　有以致之也古之學者平日所與講眀無非人倫日¶
<pb:KR3j0126_WYG_002-19b>¶
　用所當然之則所以然之理善則相勉過則相規今¶
　之學者専尚華靡羣居較藝争長競短互相排毁終¶
　成讐釁朋友之義既無况能講夫人倫日用之道哉¶
　欲其士風民俗之厚也不亦難乎使其後生晚學無¶
　所效慕不知君臣父子夫婦長㓜之義所當講眀而¶
　乃棄夲趨末習為浮躁之歸果何益哉甚至忘義狥¶
　利相誘習吏刻剥善良雖鄰里親戚亦鮮不為之吞¶
　噬君子之學果如是耶其有不然者則相與好閑游¶
<pb:KR3j0126_WYG_002-20a>¶
　手破蕩家産始則拍肩握&KR0209;執俗樂學歌舞晝夜酣¶
　飲遊戲無度終則賭愽姦偷靡所不為烖及其身以¶
　累其親不孝不義罪莫大焉言而至此良可太息為¶
　士民者習已成俗縱不知愧寧不為州縣恥耶祥忝¶
　賛潮郡日觀訟牒違理犯義之事比比皆是原其所¶
　由豈非交游之不擇講眀之無素使然乎故不能自¶
　已於言凡爾士民幸而察之著之於心行之於身誨¶
　而子弟諭乃鄉鄰使人皆知向善背惡同為君子之¶
<pb:KR3j0126_WYG_002-20b>¶
　歸海濵鄒魯之風以漸而復顧不美哉¶
